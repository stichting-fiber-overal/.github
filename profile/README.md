# Stichting Fiber Overal

Fiber Overal streeft naar de aanleg van open glasvezelnetwerken naar elke woning in Nijmegen en omstreken. De stichting heeft daarvoor tal van wijkinitiatieven ondersteund die zijn gericht op vraagbundeling en op het afdwingen van openheid zodat alle dienstverleners tegen gelijke voorwaarden toegang tot het glasvezelnetwerk kunnen krijgen. Inmiddels is een groot deel van de woningen in Nijmegen en de regio verglaasd en het mag worden verwacht dat in 2022 dat proces grotendeels voltooid zal zijn. Daarom heeft Fiber Overal haar activiteiten steeds meer verlegd naar innovatie, in het bijzonder het onderzoek naar het functioneren van de markt die woningen van glas en gebruikers van diensten voorziet. Hiertoe behoort ook het in onderlinge samenwerking ontwikkelen van nieuwe netwerkconcepten en toepassingen.

https://www.fo.nl
